Umuhanzikazi  Butera Knowless ukorera umuziki mu nzu ya Kina Music ari mu banyeshuri bahawe impamyabumenyi y’icyiciro cya gatatu muri Kaminuza  ya Oklahoma Christian University.
 
Umuhanzikazi  Butera Knowless ukorera umuziki mu nzu ya Kina Music ari mu banyeshuri bahawe impamyabumenyi y’icyiciro cya gatatu muri Kaminuza  ya Oklahoma Christian University.
 
Uyu muhanzikazi amaze iminsi muri Leta Zunze Ubumwe za Amerika ni naho yaherewe impamyabumenyi ye, mu ishami rya ‘Business Administration’.
 
Oklahoma University isanzwe ari Kaminuza yigenga ifite icyicaro gikuru mu Mujyi wa Oklahoma muri Leta Zunze Ubumwe za Amerika yashinzwe mu 1950.
 
Iyi kaminuza ifite ishami no mu Rwanda ari naho Butera Knowless yigiye amasomo ye.
 
Uyu muhanzikazi yabwiye IGIHE ko atari ibintu byari byoroshye kuri we gufatanya inshingano nyinshi  afite n’amasomo.
 
Ati “Byari bigoye gufatanya ibintu byose bitandukanye uba ufite ukabihuza byose kandi ntihagire ikibangamira ikindi. Ntabwo biba byoroshye. Biba bisa n’aho hari umutwaro wikoreye gusa hamwe n’umutima ushaka nta kidashoboka. Meze nk’umuntu utuye umutwaro uremereye kandi ndanezerewe.”
 
Yavuze ko kuko kwiga bitajya bihagarara ateganya no gushaka impamyabumenyi y’ikirenga[PHD] mu minsi iri imbere.
 
Ati “Kwiga ntibirarangira buri gihe tuba dushaka kwihugura mu buryo butandukanye ndetse no kumenya birushijeho hamwe n’Imana rero PHD nayo izakunda.”
 
Mu ntangiriro z’Ukwakira 2016 Knowless yamuritse igitabo yanditse asoza icyiciro cya kabiri cya Kaminuza.
 
Ku wa 9 Ukuboza 2016 ari mu bahawe  impamyabumenyi mu muhango wabereye ku cyicaro cya Kaminuza yigenga ULK ku Gisozi yari yasorejemo amasomo ye.
 
Uyu muhanzikazi amashuri abanza yayize ku Kacyiru mu kigo cya ESCAF, ayisumbuye ayakomereza mu Ruhango mu kigo cya APARUDE nuko aza kuyarangiriza i Nyamirambo mu ishuri rya APACE. Yize ishami rya Computer Sciences and Management. Arangije Kaminuza mu ishami ry’imari  muri Kaminuza yigenga ya Kigali.
 
