Umuhanzikazi Neza Patricia Masozera n’umukunzi we Skales wo muri Nigeria, bagiye gutaramira i Kigali muri kimwe mu birori bigana ku mpera za 2019.
 
Umuhanzikazi Neza Patricia Masozera n’umukunzi we Skales wo muri Nigeria, bagiye gutaramira i Kigali muri kimwe mu birori bigana ku mpera za 2019.
 
Aba bombi batumiwe mu gitaramo cyiswe ‘Killa Rooftop Experience" kizabera mu Mujyi wa Kigali tariki 21 Ukuboza 2019 ku gisenge cya Ubumwe Grande  Hotel.
 
Usibye aba bahanzi, abazitabira iki gitaramo bazaryoherwa n’umuziki w’abasore b’abahanga mu kuvangavanga imiziki barimo; DJ Tyga, DJ Miller na DJ Kim. Kwinjira bikazaba ari amafaranga ibihumbi icumi (10000 Frw).
 
Neza ni umunyarwandakazi ufite ubwenegihugu bwa Canada ari naho atuye kuri ubu. Ni umuhanzikazi ubimazemo igihe ariko izina rye ryatangiye kwamamara cyane ubwo yatangiraga gukorana na MCG Empire yo muri Nigeria iyoborwa na MC Galaxy.
 
Yamenyekanye mu ndirimbo zirimo Ma Baby na Vibe yakoranye na MC Galaxy, Uranyica, Slay Mama n’izindi.
 
Mu 2017 yegukanye igihembo cyo ku rwego rwa Afurika nk’umuhanzi utanga icyizere cy’ejo hazaza muri AFRIMMA, aza no ku cyereka abanyarwanda mu gitaramo cya Kigali Jazz Junction yahuriyemo na Masamba mu Ukuboza uwo mwaka ari nabwo yaherukaga gutaramira i Kigali.
 
