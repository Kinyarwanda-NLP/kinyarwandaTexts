Niyibikora Safi wamenyekanye nka Safi Madiba ari gufasha abakunzi b’umuziki we gusoza umwaka neza yifashishije indirimbo nshya yashyize hanze yise “Ntimunywa” akaba yarayikoranye na Dj Marnaud uri mu bahagaze neza mu Rwanda mu bijyanye no kuvanga imiziki .
 
Niyibikora Safi wamenyekanye nka Safi Madiba ari gufasha abakunzi b’umuziki we gusoza umwaka neza yifashishije indirimbo nshya yashyize hanze yise “Ntimunywa” akaba yarayikoranye na Dj Marnaud uri mu bahagaze neza mu Rwanda mu bijyanye no kuvanga imiziki .
 
Iyi ndirimbo nshya ya Safi Madiba yayitanzemo Noheli n’Ubunani ku bakunzi b’umuziki we.
 
Aganira na IGIHE yagize ati” Ubu turi gusoza umwaka, uko biri kose abantu muba mwarawubanyemo ntabwo wabareka gutyo gusa ugomba gutuma bawusoza bishimye.”
 
Yakomeje agira ati” Kenshi iyo umwaka urangiye usanga abantu bakeneye kubyina bishimira ko bawurangije amahoro bagaha ikaze n’umushya, nanjye nagombaga gufasha abakunda umuziki wanjye nkabaha indirimbo ibyinitse.”
 
Igitekerezo cyo gukorana na Dj Marnaud ngo ni ibintu baganiraga kuva cyera dore ko basanzwe ari inshuti, igihe bari bamaze kunoza umugambi banzuye kuyikorana.
 
“Ntimunywa” ya Safi Madiba na Dj Marnaud yakorewe muri Monster Record na Knox Beat mu gihe amashusho yayo yafashwe akanatunganywa na Bagenzi Bernard.
 
Iyi ndirimbo nshya ya Safi Madiba igiye hanze ikurikira Original yaherukaga gukora mu minsi ishize, Dj Marnaud we yaherukaga kumvikana mu ndirimbo ‘Reka turye show’ yakoranye na Malaika.
 
Reba indirimbo "Ntimunywa" ya Safi Madiba na Dj Marnaud
 
