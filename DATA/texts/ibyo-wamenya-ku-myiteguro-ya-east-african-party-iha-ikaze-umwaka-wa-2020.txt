Umwaka wa 2020 benshi bari biteze wahumuye, abanyabirori biteguye kuwuha ikaze mu gitaramo cya East African Party byitezwe ko kizaba tariki 1 Mutarama 2020.
 
Umwaka wa 2020 benshi bari biteze wahumuye, abanyabirori biteguye kuwuha ikaze mu gitaramo cya East African Party byitezwe ko kizaba tariki 1 Mutarama 2020.
 
Kuba iminsi ikomeje kugenda itariki y’igitaramo ikegereza kandi abahanzi bazaririmba muri East African Party bataramenyekana byatuma buri wese yibaza uko gahunda iteye.
 
Gutinda gutangaza abahanzi bazaririmba na gahunda yose y’igitaramo ubuyobozi bwa EAP buvuga ko ari ukugira ngo babanze bategurire abantu ibintu byiza bijyanye n’icyerekezo 2020 igitaramo kizabamo.
 
Umuyobozi wa EAP, Mushyoma Joseph (Boubou), aganira na IGIHE yahamije ko abahanzi bose bazatarama muri iki gitaramo bamaze kumvikana ndetse mu masaha make bagiye gutangira kubatangaza umwe ku wundi.
 
Ati “Kugeza ubu abahanzi bose twamaze kumvikana, hari imirimo ya nyuma itegura igitaramo turi gusoza mu masaha make cyane baraba batangiye gutangazwa.”
 
Uyu mugabo yahakanye amakuru yavugaga abahanzi banyuranye bazava hanze, by’umwihariko ahavugwaga ko Wizkid ariwe muhanzi mukuru watumiwe.
 
Yavuze ko abahanzi bazaririmba muri iki gitaramo bazatangira kumenyekana kuri uyu wa Kane tariki 12 Ukuboza 2019, buri munsi hakazajya hatangazwa umuhanzi umwe muri barindwi bazaririmba.
 
Yongeyeho ko nibatangira gutangaza abahanzi hazanahita hamenyekana aho igitaramo kizabera n’ibijyanye n’ibiciro byo kwinjira mu gitaramo.
 
Mu Rwanda bimaze kuba akamenyero ko buri mpera cyangwa intangiriro z’umwaka haba igitaramo gikomeye benshi bazi nka East African Party, ibi byatangiye mu 2009 bitegurwa na East African Promoters.
 
Kuri iyi nshuro igitaramo cya East AFrican Party byitezwe ko kizaba tariki 1 Mutarama 2020.
 
Reba ikiganiro kirambuye twagiranye n’Umuyobozi wa EAP
 
