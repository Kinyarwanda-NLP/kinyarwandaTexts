Ku myaka icumi y’amavuko, Niyogisubizo Issa uvuka mu Karere ka Rwamagana mu Murenge wa Kigabiro, yanyonze igare asiganwa n’abandi bakinnyi we agarukira mu birometero 15, mu gihe bahembaga abitwaye neza nawe ahabwa ibahasha irimo ibihumbi 20 Frw mu kumushishikariza gukomeza gukunda umukino w’amagare.
 
Ku myaka icumi y’amavuko, Niyogisubizo Issa uvuka mu Karere ka Rwamagana mu Murenge wa Kigabiro, yanyonze igare asiganwa n’abandi bakinnyi we agarukira mu birometero 15, mu gihe bahembaga abitwaye neza nawe ahabwa ibahasha irimo ibihumbi 20 Frw mu kumushishikariza gukomeza gukunda umukino w’amagare.
 
Kuri uyu wa Gatandatu nibwo habaye isiganwa rya Rwamagana Challenges ryo gusiganwa ku magare, hashakishwa abanyempano bashya muri uyu mukino. Ryateguwe na Les Amis Sportif iterwa inkunga na Cogebanque.
 
Ubwo hahembwaga abitwaye neza muri iri siganwa, hanahembwe Niyogisubizo wagenze ibirometero 15.
 
Mu kiganiro na IGIHE Niyogisubizo yavuze ko igare yaryigishijwe na papa we usanzwe akanika amagare, ndetse ngo akunda kumujyana mu myitozo akamubwira ko yifuza ko yazakina uyu mukino, akanatwara amarushanwa akomeye ku isi.
 
Yakomeje avuga ko imyitozo myinshi ayikora mu biruhuko, naho mu minsi yo kwiga akayikora ku wa Gatandatu no ku Cyumweru gusa. Ngo intego ze ni ukuzakina uyu mukino akagera aho Valens Ndayisenga yageze, byaba akarusho akaharenga agashimisha papa we uhora amugurira amagare yo kwitorezaho.
 
Muri iri siganwa abahungu basiganwe ku ntera ingana na kilometero 32 naho abakobwa basiganwa kilometer 19 na metero 400.
 
Mu bahungu, Ikundabayo Ruben niwe wabaye uwa mbere ahembwa ibihumbi 60, Niyonkuru Samuel wabaye uwa gatatu ahabwa igare nyuma yo kugaragara ko ari mu bafite imyaka mike bakoze neza.
 
Mu bakobwa isiganwa ryegukanwe na Niyobyose Goreth w’imyaka 17 wahembwe igare n’amafaranga ibihumbi 50, batanu ba mbere mu bahungu no mu bakobwa bakaba barahise binjizwa mu ikipe ya Les Amis Sportif.
 
