Tombola y’uburyo amakipe azahura muri 1/8 cy’irushanwa rihuza amakipe yabaye aya mbere iwayo ku mugabane w’Uburayi, UEFA Champions League, yasize Real Madrid izahura na Manchester City mu gihe Liverpool ifite irushanwa riheruka, izabanza kwakirwa na Atlético Madrid yo muri Espagne.
 
Tombola y’uburyo amakipe azahura muri 1/8 cy’irushanwa rihuza amakipe yabaye aya mbere iwayo ku mugabane w’Uburayi, UEFA Champions League, yasize Real Madrid izahura na Manchester City mu gihe Liverpool ifite irushanwa riheruka, izabanza kwakirwa na Atlético Madrid yo muri Espagne.
 
Iyi tombola yabereye mu Mujyi wa Nyon mu Busuwisi kuri uyu wa Mbere.
 
Umukino utegerejwe na benshi muri 1/8 ni uzahuza Real Madrid yo muri Espagne na Manchester City yo mu Bwongereza.
 
Chelsea izongera guhura na Bayern Munich, aho amakipe yombi yaherukaga guhurira ku mukino wa nyuma w’iri rushanwa mu 2012, igikombe kikegukanwa n’iyi kipe yo mu Bwongereza.
 
Paris Saint Germain yo mu Bufaransa izabanza kwakirwa na Borussia Dortmund yo mu Budage muri iki cyiciro.
 
Imikino ibanza izakinwa tariki ya 18,19, 25 na 26 Gashyantare 2020 mu gihe iyo kwishyura izaba tariki ya 10, 11, 17 na 18 Werurwe 2020.
 
Umukino wa nyuma w’uyu mwaka uzaba tariki ya 30 Gicurasi kuri Ataturk Stadium yo mu Mujyi wa Istanbul muri Turikiya, aha akaba ari ho Liverpool yatwariye irushanwa rya 2005 itsinze Milan AC.
 
Uko amakipe yatomboranye muri 1/8 cya Champions League:
 
