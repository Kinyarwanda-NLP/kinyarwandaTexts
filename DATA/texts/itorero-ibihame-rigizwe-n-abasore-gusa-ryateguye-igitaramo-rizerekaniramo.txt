Ibihame Culture Troupe ifite ubuhanga bwihariye mu guhamiriza no guca umugara, bateguye igitaramo gikomeye bise ‘Intango Kanywabahizi’.
 
Ibihame Culture Troupe ifite ubuhanga bwihariye mu guhamiriza no guca umugara, bateguye igitaramo gikomeye bise ‘Intango Kanywabahizi’.
 
Ibihame Culture Troupe irimo Intore zirimo Gatore Yannick wahamirije mu ndirimbo ya Jules Sentore yitwa Dimba Hasi ndetse akaba aherutse kumugeraranya  na Butera bwa Nturo wari Intore ikomeye mu Rwanda, mubyara wa Jules Sentore witwa Ruti Joël n’abandi bafite ubuhanga bwihariye.
 
Gatore Yannick yabwiye IGIHE ko bateguye iki gitaramo mu rwego rwo kwerekana uko iyo ingabo zabaga zigiye ku itabaro zajyaga guhiga no guhigurira umwami.
 
Ati “Intango Kanywabahizi niwo mukino tuzerekana mu gitaramo cyacu. Uzaba werekana ukuntu iyo ingabo zajyaga kujya zabanzaga zigahigurira umwami zikanahiga ibyo zigiye gukora. Ni aho umukino wacu ushingiye.”
 
Yavuze ko batekereje gukora igitaramo nk’iki kuko ari ikintu babonye gikenewe cyane muri iki gihe.
 
Ati “Ubutumwa buzatangwa mu gitaramo cyacu ku bantu bose ni uko tuzagerageza kubakumbuza injyana gakondo n’umwimerere w’imbyino w’uyu muco wacu tubyinamo.”
 
Ibihame Cultural Troupe igizwe n’abasore 42, nta mukobwa n’umwe ubarizwamo. Batangiye gukora mu 2013 ari abantu batatu, ritangijwe na Bahizi Aimable hamwe na Igihangange Emery Mukuru wa Massamba Intore ndetse  na Burigo Olivier.
 
Baje  kuba batandatu bakora imyaka ibiri bangana gutyo. Nyuma  bagenda bongeramo abandi kugeza ubu bakaba aria bantu barenga 40.
 
Igitaramo ‘Intango Kanywabahizi’ kizaba ku wa 15 Ukuboza muri Kigali Conference and Exhibition hazwi nka Camp Kigali mu ihema rya Akagera. Kwinjira bizaba ari 5 000 Frw mu myanya isanzwe na 10 000 Frw mu myanya y’icyubahiro.
 
