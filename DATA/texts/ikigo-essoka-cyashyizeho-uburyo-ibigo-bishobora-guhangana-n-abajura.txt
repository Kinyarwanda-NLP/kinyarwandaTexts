Mu gihe iterambere ry’ikoranabuhanga ririmo koroshya ubucuruzi, ni nako abantu n’ibigo bikomeje gukoresha iri terambere ry’ikoranabuhanga, aho bimwe bikoresha za mudasobwa, za telefoni zigezweho n’ibindi.
 
Mu gihe iterambere ry’ikoranabuhanga ririmo koroshya ubucuruzi, ni nako abantu n’ibigo bikomeje gukoresha iri terambere ry’ikoranabuhanga, aho bimwe bikoresha za mudasobwa, za telefoni zigezweho n’ibindi.
 
Nubwo bimeze gutya, ni nako abajura bakora ibyaha by’ikoranabuhanga nabo baboneyeho gushaka uburyo bagera ku makuru y’ibyo bigo nk’amakonti yo muri banki, gukora ibikorwa by’iterabwoba n’ibindi. Ibi bigaragara cyane muri Afurika aho uburyo bwo kwirinda ibi byaha by’ikoranabuhanga bukiri hasi.
 
Ni muri urwo rwego, ikigo ESSOKA Corporation, cyashyizeho ishami rizobereye mu by’ikoranabuhanga ryiswe ESSOKA CyberSecurity Division (ECSD), rifite intego yo guteza imbere uburyo abantu bahangana n’ibi byaha bikoresha ikoranabuhanga, hakoreshejwe uburyo bwo kwigisha no gutanga serivisi hatangwa amahugurwa yo guhangana n’ibi byaha.
 
ECSD, mu mushinga wayo wa Cyber4Africa (C4A), rifite intego yo gutanga ubushobozi ku banyafurika ngo bahangane n’abajura bakoresha ikoranabuhanga, biciye muri iyi gahunda yayo yahawe ibyangombwa mpuzamahanga birenga 29 bijyanye n’ikoranabuhanga no guhangana n’ibyaha bikoresheje ikoranabuhanga (cybersecurity).
 
Umuyobozi ushinzwe ibikorwa byo guhangana n’ibyaha by’ikoranabuhanga muri ECSD, Dr. Coach Achu Gustave, avuga ko bashaka guhangana n’iki kibazo nubwo hakiri icyuho cyo guhangana nabyo muri Afurika.
 
Ati "Uburezi butangwa ku mugabane wa Afurika buracyari ikibazo, uburyo uburezi butangwamo uyu munsi muri Afurika sibwo uyu mugabane ukeneye, ntabwo bwasubiza mu buryo bwihuse ikibazo cy’ikoranabuhanga."
 
Dr. Coach Achu Gustave kandi asobanura ko impamvu nyamukuru y’umushinga Cyber4Africa, ari uko Afurika ishobora guhugura abantu bayo bashobora guhangana n’ibi bibazo by’ubujura bukoresheje ikoranabuhanga.
 
Ati ’Twashyizeho gahunda yo guhugura abantu mu buryo bwo guhangana n’iki kibazo, izi gahunda zizibanda mu gutanga amahugurwa bikazatuma tugira inzobere kuri uyu mugabane zishobora kugira ubushobozi burwanya ibi byaha, zikabikora hadakenewe ubundi bufasha buvuye mu Bushinwa cyangwa mu bindi bihugu by’Abarabu."
 
"Muri ECSD, dutanga uburyo buboneye bwo guhangana n’iki kibazo byaba muri Afurika n’ahandi ku isi dukoresheje amahugurwa mpuzahamaganga, serivisi, ubufatanye, na gahunda zikemura ibibazo bikoresheje ikoranabuhanga, bikaba bikeneye ubufatanye n’ibigo nka EC-Council, Microsoft, Cisco, CompTIA n’abandi."
 
Dr. Coach Achu yahamagariye buri wese ufite inyungu muri gahunda z’ikoranabuhanga no gushaka guhangana n’ibi byaha bikoresha ikoranabuhanga, kugana izi gahunda na serivisi zabo, kugira ngo Afurika ibe umugabane utarimo ibi bibazo.
 
Yavuze ko intego zabo ari ukugira uburyo bwo guhangana n’ibi byaha mu Rwanda kandi bugatangwa n’abanyarwanda.
 
