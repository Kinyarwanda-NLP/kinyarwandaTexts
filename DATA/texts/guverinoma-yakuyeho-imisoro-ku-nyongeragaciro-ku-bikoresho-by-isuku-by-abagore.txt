Guverinoma y’u Rwanda yakuyeho imisoro ku nyongeragaciro (TVA) ku bikoresho byifashishwa mu isuku ku bagore n’abakobwa, umwanzuro wafashwe hagamijwe korohereza abagore n’abakobwa kubona ibi bikoresho.
 
Guverinoma y’u Rwanda yakuyeho imisoro ku nyongeragaciro (TVA) ku bikoresho byifashishwa mu isuku ku bagore n’abakobwa, umwanzuro wafashwe hagamijwe korohereza abagore n’abakobwa kubona ibi bikoresho.
 
Ni icyemezo cyatangajwe na Minisiteri y’Uburinganire n’Iterambere ry’Umuryango, Migeprof, kuri uyu wa Kabiri.
 
Guverinoma y'u Rwanda yakuyeho imisoro ku nyongeragaciro ku bikoresho by'isuku by'abagore n'abakobwa (Sanitary Pads).
 
Uyu ni umwe mu myanzuro wafashwe mu rwego rwo korohereza abagore n'abakobwa kubona ibi bikoresho.@RwandaFinance,@rrainfo,@RwandaFinance,@RwandaLocalGov,@IGIHE
 
— Ministry of Gender and Family Promotion-Rwanda (@RwandaGender) December 10, 2019
 
Impuguke mu by’ubukungu Teddy Kaberuka, avuga ko iyi ari inkuru nziza ku bagura bene ibi bikoresho, kuko mu gihe TVA ari 18%, kuyivanaho biragira ingaruka nziza ku mafaranga abagore n’abakobwa bakoreshaga.
 
Yagize ati "Ni ukuvuga ko kuri cya giciro cyari gisanzwe ari 18% avuyeho, niko byakagombye kumera. Gusa bitewe n’uko isoko rimeze, ushobora gusanga igiciro kigabanutseho gato, ntikigabanuke kuri icyo kigero."
 
"Ariko ubusanzwe niba nk’umugore yakoreshaga ipaki imwe ku kwezi ayigura nka 1000 Frw, havanyweho TVA ya 18% yakagobyen kuba 180 Frw, kubera uwo musoro wavuyeho yakabaye yishyura 820 Frw."
 
Uyu mwanzuro washimishije abantu benshi kuko ugamije guteza imbere isuku kuri bose kandi ntawe uhejwe kubera amikoro.
 
Umuryango mpuzamahanga ukora ibikorwa by’isuku n’isukura, WaterAid Rwanda, uheruka kuvuga ko leta yakoze ibikomeye mu gufasha abakobwa mu gihe bari mu mihango nko gushyiraho Icyumba cy’umukobwa mu mashuri, ariko hakiri ikibazo ku bakomoka mu miryango itishoboye.
 
Umuyobozi w’uyu muryango mu Rwanda, Maurice Kwizera, yagize ati "Nk’ubu urugo rurimo abana b’abakobwa ariko ugasanga rutishoboye rushobora gukenera amafaranga yo kwifashisha. Ariko se arava he? Ibi bituma twibaza ngo ese uru rugo rwo mu cyiciro cya mbere cy’ubudehe, aya mafaranga barayabona? Niba tubasonera ubwisungane mu kwivuza, tugomba kumva ngo ese yayandi yo bayavane he?”
 
Raporo y’Umuryango w’Abibumbye mu mwaka wa 2014 yagaragaje ko nibura umukobwa umwe mu 10 bo muri Afurika yo munsi y’ubutayu bwa Sahara nibura yasibye ishuri kubera imihango. Ni impamvu zishingira ku kutabona ibikoresho biboneye by’isuku, bamwe bakanakoresha ibitizewe bibyara izindi ndwara.
 
Ni mu gihe abakobwa benshi batabona ibyo bikoresho by’isuku, muri abo batakaza 20% by’amasomo ndetse bamwe bagahitamo kuva mu ishuri.
 
Invugo niyo ngiro, iyo ngira inka narikuyibaha 😍💃🏿This is a noble decision. It goes beyond gettings ways contributing to making it access but also normalizing the discussion. the fact that it was discussed on a table with RRA is a steps 👏👏👏
 
— Nsanga Sylvie (@NsangaSylvie) December 10, 2019
 
Wawwww inkuru nziza cyne
 
— NIWEMWIZA Anne Marie (@Annemwiza) December 10, 2019
 
Congratulations on this. Bizarrely, a number of countries around the world consider sanitary towels a luxury for tax purposes, and shaving razors a necessity. This introduces some sanity, and hope it catches on elsewhere.
 
— Vincent Gasana (@MweneGahaya) December 10, 2019
 
