Umuhanzi  Bagabo Adolphe uzwi nka Kamichi mu muziki na Ally Soudy bishimanye n’abitabiriye igitaramo “Benewacu” cy’umunyarwenya Ramjaane cyabereye mu Mujyi wa Austin muri Texas.
 
Umuhanzi  Bagabo Adolphe uzwi nka Kamichi mu muziki na Ally Soudy bishimanye n’abitabiriye igitaramo “Benewacu” cy’umunyarwenya Ramjaane cyabereye mu Mujyi wa Austin muri Texas.
 
Iki gitaramo cyateguwe n’umunyarwenya Ramjaane kiri mu mujyo w’ibyo yise “Benewacu” bizenguruka Leta zitandukanye za Amerika agamije guhuriza hamwe Abanyarwanda n’abandi bakomoka mu bihugu byo mu karere.
 
Mu mpera z’icyumweru hari hatahiwe Umujyi wa Austin aho igitaramo cyabereye ku wa 14 Ukuboza 2019 kuva saa kumi n’ebyiri z’umugoroba.
 
Ramjaane yasekeje abantu benshi bari bitabiriye iki gitaramo, yakoze urwenya mu ndimi ebyiri Ikinyarwanda n’Icyongereza.
 
Umuhanzi wagitumiwemo Kamichi yashimishije abacyitabiriye abakumbuza za ndirimbo ze zose zirimo "Ifirimbi ya nyuma", "Aho ruzingiye", "My karabo", "Zoubeda" yakoranye na The Ben n’izindi nyinshi.
 
Ally Soudy ni we wayoboye iki gitaramo cyitabiriwe n’Abanyarwanda, Abarundi, Abanye-Congo n’inshuti zabo zo muri Amerika.
 
Ramjaane yavuze ko iki gitaramo kigomba gukomereza mu yindi mijyi irimo Phoenix, Arizona, Grand Rapids muri Michigan, Houston muri Texas, Dayton muri Ohio n’ahandi.
 
