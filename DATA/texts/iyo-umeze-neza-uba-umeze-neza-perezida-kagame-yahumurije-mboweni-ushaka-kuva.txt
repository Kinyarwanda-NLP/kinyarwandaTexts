Izina Tito Mboweni si rishya mu matwi y’Abanyarwanda benshi! Uyu Minisitiri w’Imari muri Afurika y’Epfo, amaze kwamamara cyane kubera uko akoresha urubuga rwa Twitter ashima iterambere ry’u Rwanda na Perezida warwo, Paul Kagame.
 
Izina Tito Mboweni si rishya mu matwi y’Abanyarwanda benshi! Uyu Minisitiri w’Imari muri Afurika y’Epfo, amaze kwamamara cyane kubera uko akoresha urubuga rwa Twitter ashima iterambere ry’u Rwanda na Perezida warwo, Paul Kagame.
 
Tito Titus Mboweni usanzwe ari inzobere mu bukungu, akunze gushima iterambere ry’u Rwanda ndetse rimwe na rimwe akarutangaho urugero nk’igihugu Afurika y’Epfo akomokamo ikwiriye kwigiraho.
 
Mu Ukuboza 2018, Mboweni yanejejwe n’isuku yasanze i Kigali, agereranyije n’umwanda wo mu Mujyi wa Johannesburg. Yerekanye ifoto yafatiye i Johannesburg igaragaza utuzu tw’amabati n’amahema yacitse dukikijwe n’imyanda, ibyo yavuze ko biteye isoni.
 
Ku wa 5 Nyakanga 2019, ubwo uyu mugabo yari mu ndege ya RwandAir yerekeza i Kigali yasangije ibihumbi 468.3 by’abamukurikira kuri Twitter urugendo rwe rwose.
 
Uyu mugabo w’imyaka 60 yagaragaje ifoto y’umupilote w’indege, n’umwe mu bakozi bakira abayigendamo.
 
Ubutumwa bw’uruhererekane bugera mu masaha y’igicuku, Mboweni yandika uko agiye kuryama n’amagambo meza amwifuriza ibitotsi byiza yabwiwe.Hari aho agira ati “Nishimiye kuba mu rugo. Kigali.’’
 
Amagambo yandikwa na Mboweni ariko ashobora kuba yaratumye yotswa igitutu mu gihugu cye kugeza ubwo yatangaje icyemezo cyo guhagarika gukoresha Twitter.
 
Tariki ya 30 Ukwakira 2019, yanditse kuri Twitter avuga ko “Nyuma y’ibihe birebire natekerejeho neza, nahisemo kutazongera kwandika ubutumwa bwite kuri Twitter. Nshobora gusangiza ibitekerezo by’abandi (retweet) ariko bitavuze ko mbyemera ntyo. Nabyanzuye nyuma yo gusanga ko Twitter itagikorera ku ntego yayo y’ibanze yo kuganira ahubwo ubu yifashishwa nk’ahantu ho gukomeretsanya.’’
 
Minisitiri Mboweni uri mu bagize itsinda ry’intiti icyenda zafashije Perezida Kagame gukora amavugurura ya Komisiyo y’Umuryango wa Afurika yunze Ubumwe, AU, yari mu Mujyi wa Kigali mu mpera z’icyumweru gishize.
 
Uyu munyapolitiki ari mu ntiti zakiriwe na Perezida Kagame muri Village Urugwiro ku wa 8 Ukuboza 2019, bagirana ibiganiro byihariye.
 
Mu butumwa yanyujije kuri Twitter ye, yanditse ko ubwo aheruka mu Rwanda yasabwe ko yaguma kuri urwo rubuga.
 
Ati “Nari ndi i Kigali mu mpera z’icyumweru, mbwirwa ko kuva kuri Twitter ari igitekerezo kibi. Nubaha inshuti zanjye z’i Kigali. Fikile April Mbalula [Minisitiri w’Ubwikorezi muri Afurika y’Epfo] na we yambwiye nk’ibyo].
 
Mu bitekerezo byinshi byasubije amagambo ye, harimo n’icya Perezida Kagame wamubwiye kuguma kuri Twitter agakomeza kubaho uko abyifuza.
 
Umukuru w’Igihugu yagize ati “Uraho Tito Mboweni, Twitter si ikibazo, abantu ni bo …! Iyo umeze neza uba umeze neza,…Wowe komeza ubeho ubuzima bwawe uko ubishaka kandi ubwishimire. Subira kuri Twitter wandike uzamera neza.’’
 
Hey @tito_mboweni ,it is not Twitter the problem it is people the...! When you're fine you are fine...Just get on with your life the way you want and find it fit.Go back to tweeting you will be fine!! :)
 
— Paul Kagame (@PaulKagame) December 10, 2019
 
Mboweni yanditse ko agitsimbaraye ku mwanzuro we kandi ko atarawuhindura.
 
Ati “Nzatangaza icyemezo cya nyuma ku wa Gatanu, tariki ya 13 Ukuboza 2019.’’
 
I will announce my FINAL DECISION on Friday, December 13, 2019.
 
— Tito Mboweni (@tito_mboweni) December 9, 2019
 
Mu magambo Mboweni yabwiwe ubwo aheruka i Kigali, ngo ni uko imvugo ze kuri Twitter zatumye u Rwanda rwamamara cyane muri Afurika y’Epfo ndetse ko abaturage benshi bava mu gihugu cye basura urwa Gasabo biyongereye.
 
Yavuze ko hari Umunyafurika y’Epfo bahuriye muri RwandAir uri mu basuye u Rwanda ngo agenzure ibyo avuga kandi ngo yahamije ko ari impamo.
 
I was in Kigali over this weekend and I was told that it is a bad idea for me to leave Twitter. I respect my Kigali friends. Fikile Mbalula told me the same thing. I am thinking about my decision. For now, my decision stands. Twitter is no longer a networked society but ABUSIVE.
 
— Tito Mboweni (@tito_mboweni) December 9, 2019
 
I was told in Kigali that my tweets about Kigali have made the country well known to South Africans and that many are now visiting RWANDA. I can confirm that a South African confirmed to me on RwandAir that they visited the country to verify my impressions.They confirmed my views
 
— Tito Mboweni (@tito_mboweni) December 9, 2019
 
