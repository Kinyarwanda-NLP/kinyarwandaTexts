Umugabo w’imyaka 65 y’amavuko utuye mu Murenge wa Rubavu mu ijoro ryo ku wa 16 Ukuboza 2019 yishe umugore we yasinze ahita yishyikiriza inzego z’umutekano.
 
Umugabo w’imyaka 65 y’amavuko utuye mu Murenge wa Rubavu mu ijoro ryo ku wa 16 Ukuboza 2019 yishe umugore we yasinze ahita yishyikiriza inzego z’umutekano.
 
Umuyobozi w’Akarere ka Rubavu, Habyarimana Gilbert, yabwiye IGIHE ko uyu mugabo wishe umugore we yari yasinze.
 
Ati “Nibyo koko yamaze kwica umugore we yishyikiriza inzego z’umutekano kuko yari aziko nawe yakoze ibara mu bigaragara n’uko na we yari yasinze.”
 
Yongeyeho ko uyu musaza yabanaga n’umugore we mu buryo bwemewe n’amategeko ndetse bari basazanye.
 
Yasabye abaturage kwirinda ubusinzi n’amakimbirane ahubwo bakajya batanga amakuru igihe bamenye ingo zibana mu makimbirane.
 
Habyarimana ahamya ko mu Karere ka Rubavu ayobora hakigaragara amakimbirane ndetse batangiye kuganiriza imiryango ibana mu makimbirane bifashishije amatorero n’amadini kugira ngo barebe ko iki kibazo cyakemuka.
 
Umusaza ukekwaho kwica umugore we acumbikiwe kuri Sitasiyo ya RIB yo ku Murenge wa Rubavu mu gihe iperereza rikomeje.
 
