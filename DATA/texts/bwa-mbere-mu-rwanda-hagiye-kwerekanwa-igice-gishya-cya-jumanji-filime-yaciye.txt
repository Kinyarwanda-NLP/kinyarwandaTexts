Muri Kigali Century Cinema hagiye kwerekanwa igice gishya cya ‘Jumanji’ irimo muri filime zabiciye kuva mu 2017 ubwo yajyaga hanze.
 
Muri Kigali Century Cinema hagiye kwerekanwa igice gishya cya ‘Jumanji’ irimo muri filime zabiciye kuva mu 2017 ubwo yajyaga hanze.
 
Ni mu gikorwa giteganyijwe kuri uyu wa Gatanu tariki 13 Ukuboza 2019 muri Kigali Century Cinema  aho kwinjira bizaba ari 8 000 Frw mu gihe abazagura amatike mbere azaba ari 7 000 Frw.
 
Ku bazaba bitabiriye iki gikorwa kizatangira saa kumi n’ebyiri hazabanza kubaho igikorwa cyo gutambuka ku itapi itukura banifotoreze ku cyapa cyamamaza iyi filime.
 
Igice cyabanje cya ‘Jumanji: Welcome to the Jungle’ cyari gifite iminota 119 mu gihe igishya kigiye kujya hanze cyiswe ‘Jumanji: The Next Level’.
 
Iyi filime iri mu bwoko bwo gusetsa yakiniwe mu ishyamba yayobowe na Jake Kasdan yandikwa na  Kasdan, Jeff Pinkner na Scott Rosenberg.
 
Iyi filime igaragaramo ibihangange nka Dwayne Johnson, Kevin Hart, Jack Black, Karen Gillan, Nick Jonas, Alex Wolff, Morgan Turner, Ser’Darius Blain, na Madison Iseman bari bari no mu gice giheruka cyanyuze benshi.
 
Abakinnyi bashya barimo nka Awkwafina, Danny Glover na  Danny DeVito. Biteganyijwe ko izajya hanze muri Leta Zunze Ubumwe za Amerika ku wa Gatanu tariki 13 Ukuboza 2019. Bizakorwa na Sony Pictures ibinyuze muri Columbia Pictures label yayo.
 
Amashusho y’iyi filime yatangiye gufatwa ku wa 21 Mutarama 2019 mu bice birimo Atlanta, New Mexico, Calgary, Fortress Mountain Resort na  Hawaii.
 
