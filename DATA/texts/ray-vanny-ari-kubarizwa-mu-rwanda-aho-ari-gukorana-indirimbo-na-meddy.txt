Mu ijoro ryo kuri uyu wa Mbere tariki 9 Ukuboza 2019 nibwo Ray Vanny yageze mu Rwanda aho yari ari muri gahunda zo kurangiza indirimbo agomba gukorana na Meddy.
 
Mu ijoro ryo kuri uyu wa Mbere tariki 9 Ukuboza 2019 nibwo Ray Vanny yageze mu Rwanda aho yari ari muri gahunda zo kurangiza indirimbo agomba gukorana na Meddy.
 
Ahagana saa mbiri z’umugoroba nibwo Rayvanny yageze i Kigali aherekejwe n’abo mu ikipe ye isanzwe imufasha, yakiriwe ku kibuga cy’indege n’abashinzwe umutekano ba Meddy bamugejeje ku modoka yasanzemo mugenzi we bahita bakomezanya muri studio nk’uko amakuru agera ku IGIHE abihamya.
 
Abinyujije ku rukuta rwe rwa Instagram Rayvanny yahishuye ko hari indirimbo ari gukorana na Meddy kandi mu minsi mike iraba iri hanze.
 
Ibi uyu muhanzi yabinyujije mu mashusho yashyize kuri Instagram ari muri studio hamwe na Meddy agira ati”Rwanda na Tanzania mumbwire igihe muzaba mwiteguye? Meddy na RayVanny.”
 
Indirimbo nshya ya Meddy na Rayvanny iri gukorwa mu buryo bw’amajwi na Madebeat.
 
Iyi ndirimbo ya Meddy na Rayvanny ije ikurikira iyo bivugwa ko yakoranye na Diamond icyakora itarajya hanze.
 
Mu minsi ishize  Meddy yashyize hanze indirimbo yakoranye na  Willy Paul umwe mu bahanzi bakomeye muri Kenya .
 
Meddy yatangiye kugirana umubano mwiza n’abahanzi bo muri Tanzania nyuma yuko indirimbo ye ‘Slowly’ ikunzwe cyane muri iki gihugu cy’igituranyi cy’u Rwanda ndetse bikanamuviramo gutumirwa mu gitaramo cya Wasafi Festival aho yaririmbye mu minsi ishize.
 
Meddy usanzwe utuye muri Leta Zunze Ubumwe za Amerika yageze muri Afurika muri Kanama 2019 ubwo yitabiraga igitaramo yakoreye muri Sychelles.
 
Nyuma y’iki gitaramo Meddy yataramiye mu Rwanda inshuro zinyuranye, kuri ubu uyu musore aracyabarizwa mu mujyi wa Kigali aho akomeje ibikorwa bya muzika.
 
Mu Rwanda,  Meddy aherutse kugaragara mu bitaramo bya kompanyi ya Airtel Rwanda ndetse mu minsi ishize yashyize hanze indirimbo yakoranye na Uncle Austin ndetse na Yvan Buravan bise Closer.
 
Reba hano ubwo RayVanny yateguzaga abamukurikira indirimbo ari gukorana na Meddy
 
 Rwanda 🇷🇼🇷🇼🇷🇼 x Tanzania 🇹🇿🇹🇿🇹🇿 tell me when You'll be ready ?????? @meddyonly x #Vannyboy
 
A post shared by  VANNYBOY (@rayvanny) on Dec 10, 2019 at 2:43am PST
 
Reba indirimbo "Closer" Meddy yahuriyemo na Uncle Austin na Yvan Buravan aherutse gusohora 
 
