Mpambara Michel ni umwe mu banyarwanda batuye muri Canada, mu gace kavuga Igifaransa ka Québec, akaba amaze kuba ikimenyabose kubera impano ye yo gukina amakinamico asetsa.
 
Mpambara Michel ni umwe mu banyarwanda batuye muri Canada, mu gace kavuga Igifaransa ka Québec, akaba amaze kuba ikimenyabose kubera impano ye yo gukina amakinamico asetsa.
 
Uyu mugabo uri mu kigero cy’imyaka 46 y’amavuko avuka mu muryango w’abana batanu, abakobwa babiri n’abahungu batatu. Kubera amateka u Rwanda rwaciyemo, yavukiye mu Burundi mu mujyi wa Bujumbura muri 1973, nyuma ajya gutura muri Canada mu ntangiriro za Nyakanga 1990 n’ababyeyi be.
 
Kuva ku myaka 17 yize ibijyanye n’ikinamico (Acteur de Praticien du Théâtre). Bwa mbere atangira yakinnye umukino aho yigaga muri Kaminuza ya Laval (Université Laval – Théâtre provocation) umukino mu kinyarwanda twavuga ko ari agasomborotso cyangwa ukora mu jisho bitewe n’uko wakiriwe.
 
Aha yanditse uwitwa ‘Je suis raciste’ ndi umuhezanguni mu yandi magambo.
 
Mu kiganiro na IGIHE, Mpambara yavuze uburyo ubwo yari mu ishuri ry’ubugeni rya Québec [Conservatoire d’art dramatique de Québec], umwarimu waturukaga mu gihugu cya Argentine yamubwiye ngo ntaho uzagera kubera ko byumvikana mu mvugo aho aturuka (accent).
 
Ibi ariko ntibyamubereye inzitizi ahubwo yabishyizemo imbaraga agera ku rwego ahabwa ibikombe. Muri 2001 yabonye igihembo cy’umuhanzi wa mbere mu gusetsa bita Meilleur Spectacle humour, ku cyumweru tariki ya 8 Ugushyingo 2019, nabwo yabaye mu ba mbere batoranyijwe mu gice bita ‘Gala Les olivier’ mu mukino yise ‘Y a trop de Blanc au Québec’ mu Kinyarwanda ugenekereje ni ‘Hari abazungu benshi muri Québec’.
 
Uyu mukino utamenyereye ibijyanye no gutebya muri uyu mwuga wacyeka ko yarengereye.
 
Mpambara avuga ko kuba umuhanzi kuri uru rwego rwo gusetsa bituma aruhura imitwe y’abantu kandi agahitisha ubutumwa budashobora kuvugwa gutya gusa.
 
“Ati ni umwuga nkunze mazemo igihe kandi umpemba neza”.
 
Mpambara yanagarutse ku mushinga afite wo kuzafungura ishuri ry’ubuhanzi bw’ikinamico rijyanye no gusetsa.
 
Ati “Uyu mushinga si igitekerezo cyanjye gusa ahubwo tubihuje kandi twabiganiriye n’inshuti yanjye Mighty Popo Murigande uzwi cyane muri muzika hano muri Canada”.
 
Murigande ni umuyobozi w’ishuri ry’umuziki ryo ku Nyundo rikorera i Muhanga. Mpambara avuga ko uyu mugabo yamushishikarije gushinga ishuri ryo gusetsa mu Rwanda.
 
Ati “Ariko wowe Michel ko uzi ibya Théatre et Humour [ikinamico no gusetsa] kuki utaza tugashinga ishuri ryabo hano, ni uko igitekerezo cyaje, nanjye nkagira icyo nkorera u Rwanda nkunda bijyanye n’umwuga nkora nkunze cyane kandi utarasakara cyane iwacu”.
 
Mpambara avuga ko kwiga ibijyanye n’ikinamico no gusetsa byatunguye abantu benshi ariko yabitewe na Jenoside yakorewe abatutsi yamukoze ku mutima akababara cyane bigatuma ashaka icyamubera inkingi mu mutwe.
 
Avuga ko kwandika no gukina amakinamico bimufasha kandi bifasha n’abandi.
 
[email protected]
 
