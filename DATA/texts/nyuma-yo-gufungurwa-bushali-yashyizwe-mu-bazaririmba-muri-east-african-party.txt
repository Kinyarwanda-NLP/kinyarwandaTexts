Bushali uherutse gufungurwa nyuma y’uko yemerewe kuburana ari hanze yamaze gutangazwa nk’umuhanzi wa Gatandatu uzatarama muri East African Party 2020.
 
Bushali uherutse gufungurwa nyuma y’uko yemerewe kuburana ari hanze yamaze gutangazwa nk’umuhanzi wa Gatandatu uzatarama muri East African Party 2020.
 
Bushali yemejwe nk’umuhanzi wa gatandatu nyuma ya The Ben, King James, Riderman , Andy Bumuntu na Butera Knowless bamaze gutangazwa mu gihe hasigaye abandi babiri bose bazataramira mu gitaramo cya East African Party 2020.
 
Iki gitaramo kigiye kuba ku nshuro ya 12 byitezwe ko kizaririmbamo abahanzi benshi b’Abanyarwanda mu rwego rwo kwerekana ko umuziki w’u Rwanda hari intambwe umaze gutera ndetse n’abahanzi b’Abanyarwanda hari agaciro bakwiye kugira.
 
Iki gitaramo kizabera muri Kigali Arena inyubako ya mbere iberamo ibitaramo yinjiramo abantu benshi kurusha izindi mu Rwanda, ijyamo byibuza ibihumbi 15 by’abantu bicaye neza.
 
Kuzuza Kigali Arena ni ishema ku bakunzi b’umuziki w’u Rwanda ndetse bishobora kuzahindura imyumvire ya bamwe bafite ukundi bafata umuziki w’u Rwanda.
 
Igitaramo cya East African Party kigiye kuba ku ncuro ya 12 kizaba tariki 1 Mutarama 2020 muri Kigali Arena.
 
Kwinjira muri iki gitaramo bikazaba ari 20 000Frw mu myanya y’icyubahiro, 15 000 Frw mu cyiciro gikurikiraho na 5000frw mu myanya isanzwe, mu gihe abazagura amatike mbere bo bagabanyirijwe itike yo mu myanya ihenze y’icyubahiro izaba igura 15000frw, imyanya y’icyubahiro 10000frw na 3000frw mu myanya isanzwe.
 
