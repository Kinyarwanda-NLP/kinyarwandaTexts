Nsengiyumva (Igisupusupu) umwe mu bahanzi batunguranye mu minsi ishize akamamara kubera indirimbo ze nka Mariya Jeanne, Icange, Rwagitima n’izindi, yashyize hanze inshya yise “Umutesi”.
 
Nsengiyumva (Igisupusupu) umwe mu bahanzi batunguranye mu minsi ishize akamamara kubera indirimbo ze nka Mariya Jeanne, Icange, Rwagitima n’izindi, yashyize hanze inshya yise “Umutesi”.
 
Nsengiyumva wari usanzwe acurangira Umuduri mu isoko ry’ahitwa Rwagitima n’ahandi hafi aho impano ye yaje kumenyekana binyuze ku mbuga nkoranyambaga.
 
Alain Muku yiyemeje gufasha uyu musaza w’imyaka itari mike ariko ufite impano igaragarira buri wese wamubonaga acuranga.
 
Nyuma yo kwemeranya gukorana mu mpera za 2018 bashyize hanze indirimbo ya mbere bise “Mariya Jeanne” yamenyekanye nka “Igisupusupu” ndetse ikundwa bihambaye mu ntangiriro za 2019.
 
Nyuma y’iyi yakoze izindi zirimo Icange, Rwagitima bityo izina rye rikomeza gukomera mu bakurikiranira hafi ibya muzika.
 
Kuri ubu, Nsengiyumva yashyize hanze indirimbo nshya yise “Mutesi” yasohokanye n’amashusho yayo yakozwe na Fayzo.
 
Ubutumwa bwaherekeje iyi ndirimbo bugira buti "Nari mbakumbuye, ndizera ko umwaka wa 2019 wagenze neza, mbinyujije muri "Umutesi", mbifurije kuwusoza uko bikwiye, tukinjira muri 2020 twemye ari nako tunacinya umudiho kugeza ruhengamye. “
 
Nsengiyumva ni umwe mu bahanzi bashya ariko baririmbye mu birori bya Iwacu Muzika Festival aho yazengurutse intara zose z’u Rwanda, yiyambajwe no mu bindi bitaramo bikomeye byagiye biba hirya no hino mu gihugu.
 
Reba indirimbo nshya ya Nsengiyumva yise “Mutesi”
 
