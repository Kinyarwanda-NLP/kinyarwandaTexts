Ngayabarambirwa Jean Damascene wari umuyobozi w’Ikigo cy’amashuri abanza cya Nyaruyaga giherereye mu Murenge wa Twumba mu karere ka Karongi  yakubiswe n’inkuba ahita apfa.
 
Ngayabarambirwa Jean Damascene wari umuyobozi w’Ikigo cy’amashuri abanza cya Nyaruyaga giherereye mu Murenge wa Twumba mu karere ka Karongi  yakubiswe n’inkuba ahita apfa.
 
Ahagana saa moya z’ijoro ryo kuri uyu wa Mbere tariki ya 15 Ukuboza 2019,nibwo uyu muyobozi w’Ikigo cy’amashuri cya Nyaruyaga yakubiswe n’inkuba.
 
Amakuru avuga ko nywakwigendera yakubiswe n’inkuba ubwo yari iwe ari gukoresha mudasobwa.
 
Umunyamabanga Nshingwabikorwa w’Umurenge wa Twumba, Nsanganira Vianney, yabwiye IGIHE ko nyakwigendera asize umwana w’uruhinja n’umugore.
 
Ati “ Nibyo niko byagenze. Ni umuyobozi w’Ikigo cy’amashuri abanza wakubiswe n’inkuba ubwo yari iwe, amakuru yatugezeho avuga ko byari hafi saa moya z’ijoro .’
 
Yongeyeho ko abaturanyi bahise batabara bajyanya Ngayabarambirwa ku Kigo Nderabuzima cya Gisovu ariko k’ubw’amahirwe make ahagera yamaze gushiramo umwuka.
 
Yakomeje ashishikariza abaturage kwirinda bimwe mu bikoressho bibujijwe gukoresha mu gihe imvura irimo kugwa birimo Radio,televiziyo, mudasobwa ndetse no kutugama munsi y’ibiti mu mvura.
 
