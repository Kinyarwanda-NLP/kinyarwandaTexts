Rwangabo Byusa Nelson [Nel Ngabo] yashyize hanze indirimbo nshya yise ‘Ntibikabe’ yahuriyemo na Butera Knowless uri mu bahanzikazi bakomeye mu Rwanda.
 
Rwangabo Byusa Nelson [Nel Ngabo] yashyize hanze indirimbo nshya yise ‘Ntibikabe’ yahuriyemo na Butera Knowless uri mu bahanzikazi bakomeye mu Rwanda.
 
Iyi ndirimbo yagiye hanze ku gicamunsi cyo kuri uyu wa Kane tariki 12 ukuboza 2019, imara iminota itatu n’amasegonda 47. Amajwi yayo yakozwe na Ishimwe Karake Clement muri Kina Music mu gihe amashusho yatunganyijwe na Bernard Bagenzi.
 
Nel Ngabo yabwiye IGIHE ko ari igiterekerezo yagize ashaka gutanga ubutumwa ku bantu bakundana, umwe abwira undi ko atifuza ko batandukana na gato.
 
Ati “Ni igitekerezo cyo kubwira umuntu mukundana ko udashaka ko mutandukana cyangwa ukamubwira uti ntibikabe ko dutandukana. Ninjye wabisabye knowless ko tuyikorana aremera tuyikora gutyo.”
 
Yavuze ko impamvu yahisemo gukorana na Knwoless ari uko ari “umuhanzi nakuze nkunda kandi n’ubundi nifuzaga gukorana nawe’.
 
‘Ntibikabe’ ni indirimbo ije ikurikira ‘Byakoroha’,  ‘Why’ , ‘Nzahinduka’ , ‘Gake’ yakoranye na Igora Mabano na ‘Ya Motema’ yari aherutse gukora na Platini wo muri Dream Boyz.
 
Uyu musore w’imyaka 21 yatangiye umuziki mu 2017, gusa impano ye yatangiye gushashagirana mu ntangiro za 2018 ubwo yinjiraga muri Kina Music ibarizwamo abahanzi bakomeye nka Butera Knowless, Dream Boyz na Tom Close.
 
Uretse kugira ijwi rihebuje uyu musore azi no gucuranga Piano, mu muziki we yibanda ku njyana ya RnB kuko ngo ariyo yiyumvamo kurusha izindi zose.
 
Reba indirimbo nshya ya Nel Ngabo na Butera Knowless
 
