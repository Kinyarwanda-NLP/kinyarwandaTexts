Ubuyobozi bwa Rayon Sports bwemeje ko hari ibiganiro buri kugirana n’amakipe yo mu Bushinwa, bigamije ubufatanye buzatuma iyi kipe ijya gukinirayo imikino ya gicuti.
 
Ubuyobozi bwa Rayon Sports bwemeje ko hari ibiganiro buri kugirana n’amakipe yo mu Bushinwa, bigamije ubufatanye buzatuma iyi kipe ijya gukinirayo imikino ya gicuti.
 
Perezida wa Rayon Sports, Munyakazi Sadate, yabwiye urubuga rwa interineti rw’iyi kipe ko ibi biganiro bigeze kure ndetse biteze ko bizazamura izina ryayo n’umupira w’u Rwanda muri rusange.
 
Ati "Hari amakipe turi mu biganiro. Nibigenda neza, Rayon Sports izajya mu Bushinwa kwitegurirayo, ikine imikino ya gicuti ibanziriza Shampiyona ndetse n’ayo makipe azaza mu Rwanda ku buryo bizatuma umupira w’u Rwanda umenyekana ku rwego mpuzamahanga.’’
 
Munyakazi Sadate yavuze ko ikigamijwe muri ibi biganiro n’aya makipe yo mu Bushinwa atari ukugurisha abakinnyi nk’uko abenshi babikeka.
 
Ati "Ikidushishikaje ntabwo ari ukugurisha abakinnyi aya makipe ashaka kuko ntabyo turemeranywaho.’’
 
Rayon Sports yatangaje ko ku Cyumweru gitaha, tariki ya 22 Ukuboza 2019, Perezida wayo Munyakazi Sadate azerekeza mu Bushinwa muri ibi biganiro biri guhuza impande zombi, aho azajyana na rutahizamu Michael Sarpong.
 
Sarpong, Umunya-Ghana w’imyaka 23 ukinira Rayon Sports, arifuzwa n’ikipe ya Changchun Yatai Fc yo mu cyiciro cya kabiri muri shampiyona y’u Bushinwa, bivugwa ko izamutangaho ibihumbi $650.
 
Ubuyobozi bwa Rayon Sports buvuga ko aya mafaranga atangazwa atari yo kuko impande zombi zikiri mu biganiro.
 
