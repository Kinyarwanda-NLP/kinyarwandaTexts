Ubuharike ni umwe muco ukunze kugaragara mu bagabo batuye mu Mirenge itandukanye y’Akarere ka Rusizi irimo uwa Bugarama Kamembe ndetse n’uwa Nkombo.
 
Ubuharike ni umwe muco ukunze kugaragara mu bagabo batuye mu Mirenge itandukanye y’Akarere ka Rusizi irimo uwa Bugarama Kamembe ndetse n’uwa Nkombo.
 
Iyo uganiriye n’abagabo bo muri aka gace kutubahwa  no kutitabwaho n’abagore babo ari bimwe mu bibatera gushaka abagore benshi mu gihe abagore bo bagaragaza ko babiterwa  n’ingeso n’ubundi y’ubushurashuzi baba basanganywe.
 
Kimwe mu bigaragaza ko ubuharike mu Karere ka Rusizi bumaze gufata indi ntera n’uburyo hari n’abagabo babana n’abagore babir mu nzu kandi rimwe na rimwe ntibanagirane ibibazo.
 
Mu kagari k’amahoro mu Murenge wa Kamembe,Akarere ka Rusizi hari umugabo w’umumotari wibanira n’abagore be babiri kandi mu nzu y’ibyumba bibiri n’uruganiriro gusa.
 
Umugore wa mbere n’uwa Kabiri bose b’uyu mugabo bafite abana batatu batatu.
 
Uyu mugabo w’umuyisilamu ukora akazi k’ubumotari wanze ko izina rye ritangazwa yabwiye IGIHE ko gushaka umugore wa kabiri yabitewe n’uko hari ibyo atumvikanagaho  n’uwa Mbere.
 
Yagize ati “ Umuntu gushaka abagore babiri biterwa n’impamvu zitandukanye. Njye kugira ngo nshake undi wa kabiri n’uko nashakaga kubyara abandi bana umugore mbere atabishaka  bituma nshaka undi gutyo ariko twari twabyumvikanye.”
 
Yavuze  ko abagore be batagirana ubwumvikane buke kuko abitaho kimwe.
 
Yakomeje avuga ko buri mugore amugenera umunsi wo kurarana na we mu rwego rwo kugira ngo abarinde kugirana ishyari
 
Umuyobozi wungirije w’Akarere ka Rusizi ushinzwe Ubukungu,Kankindi Léoncie, avuga  ko mu Karere ka Rusizi hagaragara ubuharike ariko agashimangira ko atari cyo kibazo cyibangamiye abaturage.
 
Ati “ Ntabwo byabura ariko nta n’ubwo wenda twavuga ngo ni kibazo kidasanzwe wenda mu bibazo bidasanzwe byaba bibangamiye sosiyete ya hano ku buryo twavuga ngo kiri ku rugero rwo hejuru ariko na none ntabwo wavuga ngo ntabwo bihari.”
 
Yakomeje agira ati “ Ntekereza ko inzego zagiye zibishyiramo mbaraga mu kurwanya uko gushyingirwa kutemewe  tukabasaba gukurikiza ibyo itegeko riteganya ariko na none abantu baganisha kubereka ingaruka zaterwa n’ibyo byose.”
 
Nubwo yirinze kugaragaza uko imibare y’ubuharike yifashe muri aka Karere ka Rusizi,yashimangiye ko ubuyobozi bwigisha abantu bushingiye kubyo itegeko riteganya kandi n’ababigizemo uruhare rwo gushaka umugore urenze umwe bakagirwa inama berekwa ingaruka byabagiraho n’igihugu muri rusange.
 
