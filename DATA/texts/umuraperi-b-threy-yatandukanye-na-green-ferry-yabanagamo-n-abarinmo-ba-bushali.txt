Bertrand Muheto wiyise B-Threy umwe mu baraperi bamaze kuzamura izina ryabo akaba yabarizwaga mu nzu yahurije hamwe abahanzi bakizamuka mu njyana ya Hip Hop bakora yitwa ‘Kinyatrap’ , Green Ferry Music, yamaze gutangaza ko yatandukanye nayo.
 
Bertrand Muheto wiyise B-Threy umwe mu baraperi bamaze kuzamura izina ryabo akaba yabarizwaga mu nzu yahurije hamwe abahanzi bakizamuka mu njyana ya Hip Hop bakora yitwa ‘Kinyatrap’ , Green Ferry Music, yamaze gutangaza ko yatandukanye nayo.
 
Ibi  uyu musore yabitangaje abinyujije ku rukuta rwe rwa Twitter aho yagize ati”Ndabamanyesha ko ntakiri umwe mu babarizwa muri Green Ferry Music guhera aka kanya, ubu ndi umuhanzi wigenga.”
 
Nyuma yo gutangaza aya magambo twifuje kuvugana n’impande zombi ngo tumenye byinshi ku itandukana ryabo ariko ntibyadukundira kuko ari uyu muraperi cyangwa ubuyobozi bwa Green Ferry Music batitabaga telefone zabo zigendanwa.
 
Uyu musore yavutse ku wa 27 Nyakanga 1994. Aherutse kubwira IGIHE ko yiyumvisemo impano akiri muto, yaririmba nyirakuru akamubwira ko ari byiza.
 
Yakomeje guterwa imbaraga na babyara be ndetse ubwo yigaga mu mashuri yisumbuye mu mwaka wa kabiri mu 2008, yakoranye indirimbo ye ya mbere n’abasore biganaga bayihuriramo ari batanu.
 
Mu biruhuko yakundaga kujya muri studio z’i Nyamirambo atangira kwiyumvamo cyane umuziki kugeza aho mu 2014 yahuye n’abatunganya indirimbo barimo Allan Slim, Dizolast na Dr. Nganji bituma arushaho kuwihebera.
 
Yahise atangira gukora umuziki by’umwuga kuko yumvaga ahuje ibyifuzo bye n’abo batunganya indirimbo cyane cyane ko bakoraga Trap kandi na we akaba ariyo yiyumvamo nyuma aza kwinjira muri Green Ferry Music.
 
B Threy amaze kugira Album ebyiri arizo;  ‘Nyamirambo’ na ‘2040’ yaherukaga gushyira hanze mu Ukwakira 2019.
 
Reba indirimbo "Mu makorosi" ya B Threy
 
