Nyekachi Douglas wari uhagarariye Nigeria yatangaje benshi kubera uburyo yishimiye intsinzi y’Umunya-Jamaica, Toni-Ann Singh, wegukanye ikamba rya Miss World mu 2019.
 
Nyekachi Douglas wari uhagarariye Nigeria yatangaje benshi kubera uburyo yishimiye intsinzi y’Umunya-Jamaica, Toni-Ann Singh, wegukanye ikamba rya Miss World mu 2019.
 
Toni-Ann Singh yambitswe ikamba rya Miss World mu 2019 ku wa Gatandatu tariki 14 Ukuboza 2019 mu birori byabereye mu Mujyi wa Londres mu Bwongereza. Uyu mukobwa yari yageranye mu cyiciro cya nyuma n’abarimo uwo muri Nigeria, Brazil, u Buhinde, Jamaica n’u Bufaransa.
 
Nyekachi yatunguye benshi ndetse ari kugarukwaho cyane ku mbuga nkoranyambaga kubera uburyo yishimiye intsinzi ya Toni-Ann Singh.
 
Toni-Ann Singh yegukanye intsinzi ya Miss World bikomeza kugaragaza ko uyu mwaka ari uwihirwe ku biraburakazi. Cheslie Corrinne Kryst yabaye Miss USA mu 2019 , Kaliegh Garris aba  Miss Teen USA mu 2019 , Nia Imani Franklin yegukana Miss America  mu 2019 naho  Zozibini Tunzi yegukana Miss Universe mu 2019; bose ni abiraburakazi.
 
Abantu batangariye uburyo uyu nyampinga wo muri  Nigeria yishimiye intsinzi ya mugenzi we w’umwiraburakazi, aho umwe yagize ati “Birashimishije mu myaka yanjye yose ndeba ntabwo nigeze mbona undi mukobwa wishimira intsinzi y’undi muntu. Miss Nigeria uri mwiza.”
 
Undi we yanditse ati “Mu 2020 ubwo inshuti yawe izatangira ikintu gishya kiyifasha kwiteza imbere. Uzabe Nyampinga wa Nigeria we.”
 
Toni-Ann Singh wegukanye ikamba rya Miss World afite imyaka 23 yasoje kaminuza muri Florida State University.
 
Miss Nigeria wishimiye intsinzi ye mu buryo bwatangaje benshi yari aherutse gushimagiza Nimwiza Meghan wari uhagarariye u Rwanda muri Miss World avuga ko  ubwiza bwe bwo ku mutima no ku mubiri anavuga ko afite ijwi ryiza ryo kuririmba rikwiye kumvwa n’Isi yose.
 
Icyo gihe Nyekachi Douglas yashyize amashusho ya Nimwiza ku rukuta rwe rwa Instagram arangije asaba abantu kumushyigikira kuko afite impano ikomeye mu kuririmba.
 
